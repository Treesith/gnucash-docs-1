<!--
      (Do not remove this comment block.)
  Version: 2.0.0
  Last modified: July 9th 2006
  Maintainers: 
               Chris Shoemaker <c.shoemaker@cox.net>
  Author:
               Chris Shoemaker <c.shoemaker@cox.net>
  Translators:
               Cristian Marchi <cri79@libero.it> 2008
-->
 <chapter id="chapter15">
 <title>Bilanci</title>
 <para>
 Questo capitolo spiega come creare e gestire i bilanci con GnuCash. 
  </para>
 <sect1 id="budget_concepts1">
 <title>Concetti di base</title>

 <para>Il bilancio è uno strumento che permette di stimare e prevedere le 
 entrate e le uscite. Si può utilizzare per aiutarsi nella pianificazione
 delle proprie finanze in un certo periodo di tempo e per esaminare come
 sono le proprie transazioni finanziarie attuali in confronto a quelle
 attese.</para>

 <para>Il concetto di bilancio è generale e quindi GnuCash offre uno strumento
 di calcolo del bilancio che è semplice e flessibile. L'utente ha la libertà
 di decidere la complessità o la semplicità del proprio bilancio. Questa guida aiuterà
 nella scelta di queste decisioni.</para>

 <sect2 id="budget_conceptsterms2">
 <title>Terminologia</title> <para>Esistono dei termini utili che verranno utilizzati
 per trattare l'argomento del bilancio:</para>

  <itemizedlist>
  <listitem>
    <para><emphasis>Bilancio</emphasis> - un piano finanziario che descrive i redditi
    attesi e/o le spese relative ad un particolare periodo di tempo
    period</para>
  </listitem>
  <listitem>
    <para><emphasis>Bilancio dei liquidi</emphasis> - un bilancio preventivo per gli
    introiti e gli esborsi di liquidi. Questio tipo di bilanciosi occupa dei flussi di
    liquidi: da dove proviene il proprio denaro, qual'è la sua destinazione e, naturalmente,
    a quanto ammonta.</para>
  </listitem>
  <listitem>

    <para><emphasis>Bilancio delle uscite</emphasis> - un bilancio destinato
    principalmente alla pianificazione delle destinazioni del proprio denaro.
    Questo tipo di bilancio registra le proprie uscite. Generalmente non ha
    niente a che vedere con le rivalutazioni o con i rimborsi delle passività.
    Comunque, tiene conto degli interessi. Per esempio, se si acquistano €100
    di alimentari con la carta di credito, si incorre in una spesa di €100 per 
    alimentari e una passività di 100€ verso la compagnia della carta di credito.
    Quando si pagherà la ricevuta della carta di credito, verrà applicato un tasso di
    interesse che si suppone dia origine ad una spesa addizionale di €10. Un bilancio
    delle uscite è in grado di pianificare la transazione per l'acquisto degli
    alimentari e per il pagamento degli interessi, ma non la transazione per ripagare la 
    compagnia della carta di credito.</para>

  </listitem>
  <listitem>
    <para><emphasis>Bilancio di capitale</emphasis> - un bilancio che descrive
    un piano per pagare una ingente spesa futura, spesso attraverso una combinazione
    di risparmi e prestiti in denaro. Nota: i bilanci di capitale possono a volte
    divenire piuttosto complessi perché hanno anche lo scopo di rispondere alla
    domanda "è possibile permettersi di fare questo e quello?" esplorando diversi
    scenari che coinvolgono conti ipotetici.</para>

  </listitem>
  <listitem>
    <para><emphasis>Periodo di bilancio</emphasis> - il periodo di tempo
    durante il quale il piano si sviluppa. I periodi di bilancio più comunemente
    utilizzati sono l'anno e il mese. Alle volte, potrebbe essere utile fare il 
    bilancio per diversi periodi consecutivi in una volta, per convenienza o per
    una pianificazione più dettagliata. Ad esempio, un bilancio annuale può
    includere un periodo di bilancio di 12 mensilità.</para> </listitem>

  </itemizedlist>

  </sect2>
 </sect1>

 <sect1 id="budget_creation1">
   <title>Creare un bilancio</title> 
   <para>Ancora prima di iniziare la creazione di un bilancio, è importante
   impiegare un po' di tempo pensando alla struttura dei conti. Per esempio,
   se si desidera ottenere un bilancio per le proprie spese di elettricità
   e acqua, non è possibile avere solamente un conto Uscite:Servizi. I conti 
   devono essere dettagliati almeno quanto il bilancio che si vuole ottenere.
   </para>


   <sect2 id="budget_creation2">
     <title>Scegliere i conti per i quali creare il bilancio</title>
     <para>Il primo passo da compiere nella creazione di un bilancio, 
     consiste nello scegliere che cosa di desidera pianificare. Questa
     decisione influisce sulla scelta dei conti da includere nel bilancio. 
     Ad esempio, se si è interessati solamente al tracciamento delle proprie 
     spese, si può creare un bilancio delle uscite inserendo solamente
     gli importi dei conti delle uscite. D'altra parte, se si desidera 
     tracciare tutti i propri movimenti di liquidi, si può creare un bilancio
     dei flussi di liquidi immettendo gli importi dei conti di attività, 
     passività, entrate e uscite.</para>

     <para>Prima di procedere alla creazione del bilancio occorre prendere 
     due decisioni: per quali conti si desidera ottenere un bilancio? e, per 
     quando si desidera che venga calcolato il bilancio? E' sempre possibile 
     cambiare idea in seguito dopo la creazione del bilancio, ma è necessario
     iniziare con qualcosa.</para>

     <tip><para>Come regola generale, spesso interessa conoscere
     in <emphasis>cosa</emphasis> si spende il proprio denaro e quindi si 
     potrebbe voler realizzare un resoconto delle uscite. Se si è anche 
     preoccupati di avere abbastanza denaro al posto giusto nel momento 
     giusto, si potrebbe voler realizzare un bilancio dei flussi di 
     liquidi.</para></tip>

  </sect2>
  <sect2>
    <title>Scegliere il periodo di bilancio</title>
    <para>Prima di creare un bilancio occorre anche decidere per quale
    periodo di tempo si desidera pianificare. I periodi di bilancio più
    comuni sono mensilmente e annualmente. Se si desidera realizzare un bilancio 
    il cui percorso finanziario nel tempo sia variabile, allora sarebbe necessario 
    includere diversi periodi nel bilancio. Ad esempio, se si desidera pianificare
    delle spese maggiori per i servizi nel periodo invernale piuttosto che 
    in quello estivo, allora si potrebbe voler suddividere il bilancio annuale 
    in 4 trimestri o anche in 12 mesi, e mettere nel bilancio un valore 
    superiore per il periodo invernale e uno inferiore per quello estivo.</para>
  </sect2>

  <sect2>
    <title>Come iniziare</title>
    <para>Per creare il primo bilancio cliccare su <guimenu>File</guimenu> ->
    <guimenu>Nuovo</guimenu> -> <guimenu>Nuovo bilancio preventivo</guimenu>.  
    Verrà immediatamente visualizzato un nuovo bilancio con le impostazioni
    predefinite e nessuna immissione. Premere quindi il pulsante "Opzioni".
    Le opzioni più importanti sono il periodo di bilancio e il numero di periodi.
    Per il primo si inserisca la data di inizio e il periodo minimo per cui si vuole stimare
    il bilancio; per il secondo scegliere il numero di periodi per i quali si
    vuole calcolare il bilancio.</para>

    <para>La pagina del bilancio mostra ora una lista di conti con una colonna per
    ogni periodo di bilancio. La data visualizzata nel titolo di ogni colonna
    rappresenta l'inizio di quel periodo di bilancio.</para>
    
  </sect2>
  <sect2>
    <title>Inserire i valori di bilancio</title>
    <para>Ora si devono inserire i valori di bilancio cioè gli importi
    che ci si aspetta che i saldi dei conti assumano durante il periodo 
    di bilancio. I valori di bilancio possono essere inseriti in due modi:
    il primo consiste nel cliccare direttamente nella cella di interesse 
    e inserire un importo.</para>

    <para>Se si hanno a disposizione delle transazioni inserite in GnuCash, 
    il secondo metodo consiste nel far stimare a GnuCash i valori di bilancio
    sulla base di queste transazioni. Prima, selezionare il conto che si
    desidera far stimare a GnuCash; poi, premere il tasto "stima" sulla
    barra degli strumenti. Nella finestra di stima dei valori di bilancio,
    selezionare la data dopo la quale GnuCash dovrà controllare le transazioni.
    GnuCash inizierà da questa data e controllerà nel seguito per il periodo di 
    durata del bilancio. Ad esempio, se si sta facendo un bilancio annuale e si sceglie
    come data il 1° Gennaio 2005, GnuCash controllerà tutte le transazioni in quel conto
    dal 1° Gennaio 2005 al 31 Dicembre 2005.</para>
  </sect2>
 </sect1>
 
 <sect1 id="budget_reporting1">
   <title>Resoconti del bilancio</title>
   <para>la parte più complessa è terminata: la creazione del bilancio.
   Ma ora si desidera però conoscere come appaiono le transazioni attuali
    nei confronti del proprio piano; e' quindi necessario creare un resoconto di bilancio.</para>
   <para>Andare in <guimenu>Resoconti</guimenu> -> <guimenu>Entrate e
    uscite</guimenu> -> <guimenu>Resoconto di bilancio</guimenu>. Per ogni 
    conto, il resoconto di bilancio mostrerà l'importo previsto dal bilancio
    e quello attuale in due colonne adiacenti per ogni periodo di bilancio.  
    Se sono stati creati due o più bilanci, è possibile utilizzare
    le opzioni per il resoconto di bilancio per selezionare il bilancio da
    visualizzare nel resoconto.
   </para>
 </sect1>
 </chapter>
